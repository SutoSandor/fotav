<!DOCTYPE html>
<html lang="hu">
    <head>
        <meta charset="UTF-8">
        <meta name="viewport" content="width=device-width, initial-scale=1.0, shrink-to-fit=no">
        <meta http-equiv="X-UA-Compatible" content="ie=edge">
        <link rel="stylesheet" href="css/bootstrap.css">
        <link rel="stylesheet" href="css/costum.css">
        <script src="js/jquery-3.1.1.slim.min.js"></script>
        <link rel="stylesheet" href="css/jquery.fancybox.min.css" />
        <script src="js/jquery.fancybox.js"></script>
        <style>
            h2{
                    text-align: center;
                    padding-bottom: 20px;
            }
            img{
                width: 100%;
            }
        </style>
        <title>Tartalom</title>
    </head>
    <body class="iframe_tartalmak">
        <p>A távhő számos előnyt tartogat az állami-önkormányzati intézmények, illetve a magán kézben lévő, de sokak által látogatott épületek számára is. A piaci szereplőkhöz hasonlóan a távhő melletti döntés legfőbb mozgatórugója az egyszerű üzemeltetés, a kényelem és a problémamentesség. Egy jól kialakított, korszerű távhőrendszer esetén ugyanis a fenntartóknak nem kell hőtermelő berendezéseket és kéményeket építenie vagy karbantartania, ami óriási költségtételektől óvhatja meg az előre gondolkodó kivitelezőt. Célként írja elő a középületek felújítását az energiahatékonyság növelésére vonatkozó, 2012 júniusában elfogadott európai uniós irányelv is, ennek pedig a szolgáltatási területen kiváló eszköze a távhő. A gazdaságos üzemeltetés egyik kulcsa a szinergiák kihasználása, amire egyedi gázfűtésnél nem adódik lehetőség. A távhőszolgáltatás segítségével azonban a hő többoldalú hasznosítására nyílik mód.<br><br>

        A távhő mellett döntött Budapesten többi közt a Magyar Telekom épülő székháza, a Testnevelési Egyetem II. fejlesztési ütemében megvalósuló épülettömbje az Eiffel csarnok, a Semmelweis Egyetem Nagyvárad téri Elméleti Tömbje, a Budapesti Metropolitan Főiskola, a Heim Pál Gyermekkórház, a Mátyás templom, a Rác fürdő, a Gellért fürdő, a Sándor-palota, a Magyar Országos Levéltár, a Millenáris, a Művészetek Palotája, a Magyar Nemzeti Galéria, a Papp László Sportaréna, illetve a Fővárosi Állat- és Növénykert is.  A FŐTÁV elsősorban meglévő vezetékek bővítésével, illetve újak létesítésével tervezi növelni a szolgáltatásával lefedett területet, illetve a kapacitást, többek közt Zuglóban, Kőbányán és Angyalföldön is.<br><br> 
        </p>
        <img src="img/D/03_kozuleti_1">
        <img src="img/D/03_kozuleti_2">
        <img src="img/D/03_kozuleti_3">
        </div>

        <script src="js/jquery-3.1.1.slim.min.js"></script>
        <script src="js/bootstrap.min.js"></script>


    </body>
</html>
