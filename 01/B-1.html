<!DOCTYPE html>
<html lang="hu">
    <head>
        <meta charset="UTF-8">
        <meta name="viewport" content="width=device-width, initial-scale=1.0, shrink-to-fit=no">
        <meta http-equiv="X-UA-Compatible" content="ie=edge">
        <link rel="stylesheet" href="css/bootstrap.css">
        <link rel="stylesheet" href="css/costum.css">
        <script src="js/jquery-3.1.1.slim.min.js"></script>
        <link rel="stylesheet" href="css/jquery.fancybox.min.css" />
        <script src="js/jquery.fancybox.js"></script>
        <style>
            h2{
                    text-align: center;
                    padding-bottom: 20px;
            }
        </style>
        <title>Tartalom</title>
    </head>
    <body class="iframe_tartalmak">
        <p>
            A távhővezeték és tartozékainak rendeltetése, hogy a hőenergiát a hőtermelő létesítménytől a fogyasztói hőközpontig (hőfogadó állomásig) szállítsa.<br><br>
            A távhőellátó hálózat kialakítása szerint lehet:<br><br>
            A melegvíz-fűtési rendszernél a víz hőfoka kisebb távolságra 70…90 °C, nagyobb távolságra 100…110 °C. Alkalmazási köre főleg kisebb lakó- vagy középület csoportokra terjed ki, esetleg olyan ipari üzemekre, melyeknél nincs jelentős gőzfogyasztás. A melegvíz-fűtés előnye a nagy üzembiztonság, az aránylag kis hőveszteség. A vezeték nyomócsőként követheti a terepalakulatot. Hátránya, hogy az alacsonyabb hőfok miatt aránylag nagyobb csőkeresztmetszet szükséges.<br><br>
            A forróvízfűtési rendszereknél alkalmazott túlhevített víz hőfoka 110-220 °C. A gőzképződés megakadályozására jelentős túlnyomás szükséges (150 °C-nál pl. 5 bar). A korszerű távfűtéseknél ezt a rendszert alkalmazzák. A vezetékben uralkodó nyomás 3 részből tevődik össze: a csővezeték legmagasabb pontjának megfelelő hidrosztatikus nyomásból, a hőfoknak megfelelő párolgási nyomásból és a keringetési nyomásból, mely utóbbi a vezetékrendszer ellenállásától függ. A városi távfűtési hálózatoknál majdnem kizárólagosan a 2 csöves forró víz távfűtési rendszert alkalmazzák. A hőfoklépcső a primer oldalon 130…150/80…90 °C, a szekunder oldalon általában 90/70 °C. Az előremenő és a visszatérő primer vízzel szállított hőmennyiségek különbözete marad a fogyasztónál. A forróvízfűtés előnyei azonosak a melegvíz-fűtés előnyeivel, ezen felül lényegesen kisebb csőátmérők szükségesek és nagyobb távolságra lehet hőt szállítani.<br><br>
            A kisnyomású gőz távfűtést – mely 2…3 bar túlnyomású gőzzel üzemel – főleg ipari üzemek hőellátásánál alkalmazzák. A hőhordozó közeg nagyobb távolságra is szivattyú nélkül szállítható.<br>
            A középnyomású gőz távfűtés 10…20 bar túlnyomású gőzzel üzemel. A gőz távvezeték kondenzvíz visszavezetését gravitációsan kell megoldani. A kétvezetékes rendszert főleg akkor alkalmazzák, ha csak fűtésre szolgál. Az egyik a gőzszállító vezeték, a másik a kondenzvíz-vezeték. A háromvezetékes rendszernél két különböző nyomású gőz és egy kondenzvíz-vezetéket alkalmaznak, főleg többcélú felhasználás esetén (fűtés-ipar).<br><br>

        </p>

        </div>

        <script src="js/jquery-3.1.1.slim.min.js"></script>
        <script src="js/bootstrap.min.js"></script>


    </body>
</html>
