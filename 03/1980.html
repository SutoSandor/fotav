<!DOCTYPE html>
<html lang="hu">
    <head>
        <meta charset="UTF-8">
        <meta name="viewport" content="width=device-width, initial-scale=1.0, shrink-to-fit=no">
        <meta http-equiv="X-UA-Compatible" content="ie=edge">
        <link rel="stylesheet" href="css/bootstrap.css">
        <link rel="stylesheet" href="css/costum.css">
        <script src="js/jquery-3.1.1.slim.min.js"></script>
        <link rel="stylesheet" href="css/jquery.fancybox.min.css" />
        <script src="js/jquery.fancybox.js"></script>
        <style>
            img{
                width: 100%;
                 padding-top: 20px;
            }
            p{
                text-align: justify;
            }

        </style>
        <title>Tartalom</title>
    </head>
    <body class="iframe_tartalmak">

        <div class="kozepre">
            <h2>Energiatakarékossági, hatékonyságnövelő  intézkedések</h2>

        <p>1980-ban a fogyasztói elégedettség növelése érdekében, saját költségen több mint harmincegyezer lakás pótlólagos szigetelését végezték el. Az előszigetelt távhőcsöveket az 1985-benalapított Főtáv – Isolrohr gyártotta. Emellett Épszer néven építéssel, szereléssel foglalkozó leányvállalatot alapítottak (1984), érdekeltséget szereztek energiatakarékos tüzeléstechnikai berendezéseket, szerelvényeket gyártó vállalatokban (Enta-tat, Termoker).<br>
        A csepeli erőmű területén 1983-ban az OrszágosMeteorológiai Szolgálattal közösen hőmérséklet-előjelző állomást helyeztek üzembe.<br>
        1983-ban az alapító igazgatót, Koncz Ferencet a vezetői székben Kerényi Gyula váltotta, a vállalatot három év múlva átszervezték, három üzemigazgatóságot hoztak létre.<br>
        A Főtáv ezekben az években sikerrel lépett ki a nemzetközi szakmai porondra: 1980-tól a Távhőellátók Nemzetközi Szövetségének tagja, 1988-ban csatlakozott a Nemzetközi Távfűtési Szövetséghez, a XII. Nemzetközi Munkabiztonsági Filmfesztiválon megkapták a legjobb oktatófilmnek járó diplomát. A cég fennállásának 25. évfordulóját képes album összeállításával tették emlékezetessé. Az 1990 előtti korszakra az intenzív energiafelhasználás volt a jellemző.<br>
        A szénhidrogének, így a földgáz is olcsón, szinte korlátlan mennyiségben álltak rendelkezésre. Ebből és az alacsony munkabérből következően az üzemeltetési költségek is csekélyek voltak. A nyolcvanas évek második felében azonban megugrottak az energia–árak, amit a támogatások növelésével ellensúlyoztak. A távhő fogyasztói árában a lakók az üzemi költségeknek alig egyharmadát fizették meg, a különbséget az állam dotációként adta át a távhő szolgáltatóknak. Ezzel szemben az energiatakarékosság szerény eredményeket tudott felmutatni, nem ösztönözött műszaki fejlesztésre, korszerű, drágább eszközök beépítésére.<br>
        </p>

        <img src="img/1980/1980_01">
        <img src="img/1980/1980_02">
        <img src="img/1980/1980_03">
        <img src="img/1980/1980_04">
        <img src="img/1980/1980_05">
        </div>

        <script src="js/jquery-3.1.1.slim.min.js"></script>
        <script src="js/bootstrap.min.js"></script>


    </body>
</html>
