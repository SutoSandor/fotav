<!DOCTYPE html>
<html lang="hu">
    <head>
        <meta charset="UTF-8">
        <meta name="viewport" content="width=device-width, initial-scale=1.0, shrink-to-fit=no">
        <meta http-equiv="X-UA-Compatible" content="ie=edge">
        <link rel="stylesheet" href="css/bootstrap.css">
        <link rel="stylesheet" href="css/costum.css">
        <script src="js/jquery-3.1.1.slim.min.js"></script>
        <link rel="stylesheet" href="css/jquery.fancybox.min.css" />
        <script src="js/jquery.fancybox.js"></script>

        <title>Tartalom</title>
    </head>
    <body class="iframe_tartalmak">

        <div class="kozepre">
            <h2>Új stratégia mentén</h2>
        <p>2010 novemberében Fekete Csaba személyében új vezérigazgatót neveztek ki a vállalat élére, aki azonnal határozott intézkedéseket hozott.<br>
        A távhődíjakat befagyasztották, elmaradt a december elsejei lakossági áremelés.<br>
        A távhőszolgáltatás a hőpiacon a termék helyettesíthetősége következtében folyamatos versenyhelyzetben van, elsősorban a gáz-központi fűtéssel szemben. Az éves átlagos költség a kétezres évek közepétől a leválási tűréshatárt jelentő 20 százalékkal volt drágább a földgázfűtés összköltségénél. Ekkor jelentek meg a piacon azok a vállalkozók, akik a lakóépületeknek a távhőszolgáltatásról történő leválasztását ajánlották, amihez még állami támogatást is lehetett szerezni. 2005 után a távfűtött lakások száma érezhetően csökkent, ez a folyamat tovább növelte a megmaradó rendszer fajlagos önköltségét. <br>
        2009-ben és 2010-ben, két lépésben kedvezményes,5 százalékos áfakulcsot vezettek be. Ez a lakosság körében végre meghozta a várt eredményt.<br>
        A távhőellátással kapcsoltan termelt villamos energia mennyisége 2000 és 2008 között több, mint kétszeresére nőtt.<br>
        A Főtáv Zrt. vezetése új stratégia mentén kezdte el működését, melynek három legfontosabb alappillére az olcsó hőbeszerzés, a hatékony működés és a piacbővítés lett.<br>
        Az új vállalati stratégia révén keletkezett megtakarítás egy részét a Főtáv visszaadta fogyasztóinak, ennek köszönhetően Budapesten hosszú idők óta először csökkent a lakossági távhőszolgáltatás alapdíja, méghozzá tíz százalékkal.<br>
        Új fővárosi rendelet született a távhőszolgáltatásról,ettől kezdve a fűtés indítása a külső hőmérséklethez köthető.<br>
        2013-ban kialakították a diszpécserközpontot,hétszáz hőközpont került távfelügyelet alá.<br><br>
        </p>
        <h2>Klímavédelem megújuló erőforrásokkal</h2>
        <p>Kapcsolt energiatermelésben az Európai Unión belüli 6-8. helyezéssel Magyarország 2011-ig az élenjárók közé tartozott. <br>Ugyancsak kedvező értékeket mutat európai összehasonlításban a hálózati hőveszteség. <br>
        Az újonnan beépített,közvetlenül a földbe fektetettt hővezetékek előszigeteltek.<br>
        Vezetékcsere esetén a meglevő vasbeton védőcsatornás, kőzetgyapot hőszigetelésű hálózatok helyére mindenütt ilyeneket tesznek. az évi átlagos hálózati hőveszteség ezzel 11-12 százalékra mérséklődött, ami az európai átlag alatti érték.<br>

        A Főtáv 2012–2013-ban aktívan közreműködött a Budapest Főváros Önkormányzata által megrendelt, a budapesti szennyvíziszapok hosszú távú kezelése, ártalmatlanítása, hasznosítása tárgyában készülő előzetes megvalósíthatósági tanulmány kidolgozásában is. Hogy a lakosság körében is ösztönözzék az energiatakarékosságot, a megújuló energiák használatát, a Főtáv lakóházak számára hirdetett korszerűsítési pályázatot. A mintaépület-pályázat nyertesei mindegyikének napelem került a tetőzetére, felújították a melegvíz-rendszert(hőszigetelés, termosztatikus szabályozó szelepek), okosméréssel az eddigieknél egyszerűbben követhetik a lakások hőenergia-felhasználását. A Superbrands márkaértékelési rendszer 2012-ben Business Superbrandnek választotta a Főtáv Zrt.-t, értékteremtőnek és példamutatónak ítélve a mintaépület-pályázatot és a lakossági alapdíjkedvezményt. <br>
        Ahhoz azonban, hogy a környezetvédelmi szempontoknak megfelelő távhőszolgáltatás széles körben elterjedjen, leginkább olcsó hő- és alapdíjra van szükség. Ebben segített a 2013-tól bevezetett rezsicsökkentés, mely a távhő esetében a teljes szolgáltatás árát csökkentette.<br>
        A Főtáv az elmúlt években tevékenyen hozzájárulta klímavédelemhez, a fenntartható fejlődés biztosításához, az energiafelhasználás racionalizálásához, a levegőminőség javításához, a hazai energiaimport (azaz a földgáz- és kőolajfüggőség) csökkentéséhez.<br>
        Ennek a modern szemléletű, sikeres, kreatív cégnek a vezetésével bízták meg 2014 decemberében dr. Mitnyan Györgyöt.<br><br>
        </p>
        <h2>A jövő távhőfogyasztóiért</h2>

        <p>A Főtáv 2014. október végén Budapest tizenhét kerületében összesen 244 889 felhasználót látott el távhővel. A Főtáv jelenleg hat szervezeti egységben működik (műszaki, szolgáltatási, kereskedelmi, törzskari, gazdasági, pénzügyi), öt üzemegységgel (észak-pesti, kelet-pesti, délkelet-pesti, dél-budapesti, észak-budai).<br>
        A cég a szolgáltatási tevékenységét két üzemeltetési régió keretében végzi.<br>
        Az észak-budapesti üzemeltetési igazgatóság és a dél-budapesti üzemeltetési igazgatóság A Főtáv kilenc, egymástól független, azaz távvezetékkel össze nem kapcsolt nagyobb hőkörzetet és négy kisebb tömbfűtést üzemeltetett, majd 2015 júniusában az észak-pesti és az újpalotai hőkörzeteket tranzitvezetékkel összekötötték, ezzel a Hulladékhasznosító Műből származó olcsó távhő mennyisége közel megkétszereződik.<br>
        A cég újabb célt tűzött ki, ezúttal a lakossági fogyasztók további szegmenseit szeretné meg nyerni olcsó és megbízható szolgáltatással, a 21.század elvárásaihoz alkalmazkodó, környezetbarát technikát.<br>
        A dél-budapesti hőkooperációs rendszer létrehozását szolgáló nagyprojektben az előzetes megállapodás szerint a svájci cég megduplázza nagy hatékonyságú kapcsolt hőkiadó kapacitását, és a térségben üzemelő erőműveknél lényegesen olcsóbban állít elő hőt a Főtáv számára. Ez az első nevesített energetikai nagyprojekt a Környezet és Energetikai Hatékonysági Operatív Programban, teljes megvalósításának legkorábbi időpontja 2019.<br>
        a távfűtés versenyképes alternatíva lehet más fűtési módokkal szemben. A távfűtéssel ellátott kerületekben összesen több, mint 350 000 központi fűtéses és cirkofűtéses lakás van.<br>
         Az ezekben lakók lehetnek a jövő távhőfogyasztói.<br>
        A háztartási hulladékok energetikai hasznosításából származó hőmennyiség részaránya azonban még mindig alacsony.A távhő az egyik legkörnyezetkímélőbb, korszerű hőellátási mód, amely a fővárosi hőpiacon mintegy 30 százalékos részarányban van jelen.<br><br>
        </p>

        </div>

        <script src="js/jquery-3.1.1.slim.min.js"></script>
        <script src="js/bootstrap.min.js"></script>


    </body>
</html>
