<!DOCTYPE html>
<html lang="hu">
    <head>
        <meta charset="UTF-8">
        <meta name="viewport" content="width=device-width, initial-scale=1.0, shrink-to-fit=no">
        <meta http-equiv="X-UA-Compatible" content="ie=edge">
        <link rel="stylesheet" href="css/bootstrap.css">
        <link rel="stylesheet" href="css/costum.css">
        <script src="js/jquery-3.1.1.slim.min.js"></script>
        <link rel="stylesheet" href="css/jquery.fancybox.min.css" />
        <script src="js/jquery.fancybox.js"></script>
        <style>
        p{
                text-align: justify;
            }
        </style>
        <title>Tartalom</title>
    </head>
    <body class="iframe_tartalmak">

        <div class="kozepre">
<h2>Az ősi Babilontól az amerikai felhőkarcolókig</h2>

<p>Távhő, azaz távolról érkező hő. A név beszédes,az eljárás egyszerű. Egy adott épületbe egy külső hőtermelő létesítményből vezetéken át, valamilyen közvetítő közeg (gőz vagy forró víz) segítségével hőt juttatnak el, általában fűtési célra.</p>
<p>A távfűtés hőskorában az épületen kívül elhelyezett fűtőházban, faszén eltüzelésével keletkezett meleg levegőt az épületen belül a padló alatt kialakított csatornákban áramoltatták.</p>
<p>Ilyen fűtési rendszer maradványait tárták fel Budapest III. kerületében, a hajdani Aquincum területén is.</p>
<p>A meleg levegős keringetés elvére alapozva épült ki1322-ben a franciaországi Chaudes-Aigues nevű faluban a napjainkban is működő rendszer.</p>
<p>A távfűtés történetének újabb fejezetét Angliában írták. 1784-ben James Watt az otthonában létesített gőzalapú központi fűtést és megalkotott egy kezdetleges radiátort.</p>
<p>Bár 1825-ben Párizsban is létesült forróvíz keringetésű távfűtési rendszer, az eljárást mégis az Újvilágban tökéletesítették.1853-ban az amerikai Haditengerészeti Akadémián, Annapolisban alkalmazott gőzalapú távhőszolgáltatás még csupán elszigetelt próbálkozásnak tekinthető, ám negyed század sem telt el, és máris lehetővé vált a tömegméretű, közcélú felhasználás. 1877-ben Birdsill Holly hidraulikus mérnök – akit ezért méltán neveznek a modern távhőszolgáltatás atyjának – Lockportban, a saját birtokán létesített fűtőmű- prototípust, majd az ott megtermelt gőzt egy 5 km hosszú csövön átvezette a szomszéd birtokra.</p>
<p>Az Egyesült Államokban, Denver városában 1880-ban megkezdhette működését az első kereskedelmi célú távfűtési rendszer.</p>

<p>Magyarországon-ahol Hunyadi Mátyás visegrádi fürdőinek központi fűtése óta nem akadt további sikeres próbálkozás – szintén érdeklődéssel fordultak a technika ezen vívmánya felé, s 1899-ben már távfűtési rendszer látta el az újonnan épült Országházat. 1918-ban hasonló rendszer létesült a Szent Gellért Gyógyszállóban.</p>
<p>A technikai bravúrokat a méretek is tükrözték: 1930-ban felépült a világ akkori legnagyobb távfűtéses épülete, a 85 emeletes,380 méter magas Empire State Building [légtérfogata egymillió légköbméter, ez megfelel hétezer-négyszáz átlagos méretű budapesti panellakásénak],két évvel később, szintén New Yorkban átadták a világ legnagyobb fűtőművét, a 700 MW teljesítményű Kips Bay Station-t. A magyarországi távhőellátás a húszas évek végén, a harmincas években még kizárólag ipari létesítményekhez köthető.</p>

<p>Csupán elméleti síkon foglalkozott a közcélú, lakossági alkalmazhatóság hatékony megoldásával Bánó László gépészmérnök, amikor elkészítette Budapest belvárosának távfűtési tervét.</p>
<p>1932-ben Knuth Károly, azt javasolta, hogy egy e célra alapított közmű vagy vállalat égesse el a fűtőanyagot a város szélén, majd a gőzt és a forró vizet föld alatti csatornákon szállítsa a fogyasztókhoz. Magyarországon lakások ellátására először Almásfüzitőn létesült távhőszolgáltató rendszer.</p>
<p>(1950), a timföldgyár hulladékhőjét hasznosították a gyár lakótelepe számára.</p>

        </div>

        <script src="js/jquery-3.1.1.slim.min.js"></script>
        <script src="js/bootstrap.min.js"></script>


    </body>
</html>
